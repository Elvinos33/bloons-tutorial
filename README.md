# Hvordan vinne i Bloons TD6!🎈

## 🏂Introduksjon
Dette er en veiledning som er ment for nybegynnere til Bloons TD6. Veiledningen går gjennom de forskjellige stegene for å vinne på lett vanskelighetsgrad på et nybegynner-kart i Bloons TD6.
#### Konsepter du lærer av denne veiledningen:
Starte spill på forskjellige kart.\
Hvordan man plasserer ned karakterer.\
Hvordan man oppgraderer karakterene.\
Hvordan man vinner!🥇

##### Altså til slutt skal du ha vunnet i et nybegynner-kart på lett vanskelighetsgrad.

## Hva går egentlig Bloons TD6 ut på?
Bloons TD6 er et såkalt "Tower Defense" spill. Denne sjangeren går ut på at plasserer ned ulike "tårn" og at de tårnene skal drepe/ødelegge noe slik at du ikke mister liv. 

I Bloons er det slik at det kommer ballonger inn på en side og går ut en annen side. Når ballongene går inn går de gjennom en sti for å komme seg til slutten, målet er å ødelegge ballongene før de kommer seg til slutten fordi om de kommer seg til slutten mister du liv. Hvor mange liv du har er avhengig av hvilken vanskelighetsgrad du har valgt.

Måten du ødelegger disse ballongene er å plassere ned aper på kartet, de kommer til å skyte piler på ballongene for å sprekke dem innenfor en viss rekkevide basert på hvilken ape du har plassert ned. Noen ballonger har også flere lag, det vil si at apene må skyte flere ganger på en ballong, og du mister mer liv om det er en ballong med flere lag som kommer til slutten.

##### Nok prat nå, la oss begynne å spille!🎯

## Start et spill
Når du først starter opp spillet blir du møtt av en skjerm hvor du kan trykke på start. Trykk på "START".

Deretter kommer du inn i en slags landsby. Her er det noen knapper på bunn og på siden. Trykk på "SPILL".
<img width="500" alt="image" src="https://github.com/Elvinos33/bloons-tutorial/assets/83819889/9ed7e574-6841-48b3-a15c-1e075c40fdc4">

Nå ser du ganske mange forskjellige kart. Kartene er delt op på vanskelighetsgrad, forskjellen er at noen kart er det vanskeligere å plassere ned aper på. Trykk på "APE-ENG" kartet.\
<img width="382" alt="image" src="https://github.com/Elvinos33/bloons-tutorial/assets/83819889/4045b217-bf98-4d8e-b48c-a450e0bc5528">

Så skal du velge vanskelighetsgrad. Vanskelighetsgraden påvirker forskjellige ting som hvor mye aper koster, hvor mange runder du må spille før du vinner og hvor mange liv du har. Velg "LETT".

Så er det noen modifikasjoner man kan velge for å gjøre det enda vanskeligere. Vi skal ikke ha noe sånt. Trykk "STANDARD". 

##### Nå har du startet et spill!

## Hva ser jeg på?
Når man kommer inn blir man møtt av kartet man valgte og noen forskjelle ikoner. 
#### Vi starter fra toppen:
Hjerter ♥️: Hvor mange liv du har. En rød ballong tar ett liv.\
Mynter 🪙: Hvor mye penger du har. Du får penger hvor hvert lag eller hver ballong du sprekker.\
Runder: Sier seg selv, hvor mange runder du har spilt av hvor mange du skal spille.\
Tannhjul ⚙️: Innstillinger

Så på bunnen kommer det viktigste. Det er her du finner alle karakterene du kan velge mellom. Hvor du finner denne er lit avhengig av skjermstørrelse, på større skjermer er den på siden. Du kan skrolle til siden for å se alt.\
Her er det også en lynknapp, den er for spesielle krefter. Det går vi ikke i dybden på i denne veiledningen. Og til slutt den grønne start knappen, den brukes for å starte en runde.

##### Ikke trykk på knappen ennå, vi må sette opp litt først.
<img width="800" alt="image" src="https://github.com/Elvinos33/bloons-tutorial/assets/83819889/54b3dbe0-3354-4f4e-896c-109c46936f1f">

## Hvordan starter jeg?
Det første du gjør er å klikke på den apen med gul bakgrunn på bunnen. Han heter Etienne og er veldig kul.😎 Når du har klikket på han så kan du bevege musen ut på kartet igjen, han skal nå følge musen din helt til du legger han ned igjen. Du kan også se en grå sirkel rundt han, det er hvor langt han kan se. Altså alle ballongene innenfor den rekkevidden vil kunne bli sprekket av Etienne. 

For å plassere han ned klikker man bare. 

##### Plasser han ned på det samme stedet som jeg har gjort det:
<img width="800" alt="image" src="https://github.com/Elvinos33/bloons-tutorial/assets/83819889/bf175624-3075-4789-8dda-de9eab4bbfd1">

Nå har du gjort alt du trenger så langt og er klar til å starte opp spillet og se hva som skjer!

##### Trykk på den grønne start knappen og trykk igjen slik at de 2 pilene gløder, da går spillet raskere. Du kan også bruke mellomrom tasten for å starte/skru opp hastighet.
##### Fortsett å gjør dette til du har 320 penger.

## Din egen Trollmann! 🧙
Etienne er en god karakter, men ikke helt bra nok til å vare de 40 rundene vi trenger å overleve. Derfor må vi skaffe en ny karakter, Trollmann-apen.\
Trollmannen er en veldig kraftig karakter i spillet og er en av de desidert beste karakterene å bruke i spillet. Derfor skal vi bruke ham.

Skroll litt på bunnen for å finne trollmannen, han koster 320 penger og ser sånn ut:\
<img width="96" alt="image" src="https://github.com/Elvinos33/bloons-tutorial/assets/83819889/2d5be8b7-de1b-4aec-810e-28b200154c98">

##### Plasser han ned på samme sted som jeg har plasser han:
<img width="800" alt="image" src="https://github.com/Elvinos33/bloons-tutorial/assets/83819889/be44fde9-7a2a-482d-801b-b430dbbd01e6">

##### Hurra!🎉 Nå har du din egen trollmann. Nå er neste steg å oppgradere ham.

## Oppgrader Trollmannen ⬆️
Nå skal vi gjøre trollmannen enda bedre enn han allerede er. Det kan du gjøre ved å trykke på trollmannen på kartet. Da får du opp en meny på siden.\
<img width="311" alt="image" src="https://github.com/Elvinos33/bloons-tutorial/assets/83819889/85331e18-d2a5-4c12-b1fb-2393c4a64bdb">

I denne menyen er det 3 rader med knapper. Det er det som kalles "stier". Disse stiene inneholder forskjellige oppgraderinger. Man kan bare velge to stier om gangen per karakter. Men når man velger 2 stier, kan den ene bare oppgraderes 2 ganger, mens den andre kan oppgraderes til full. Så man må tenke litt på hvilken sti man vil fokusere på!

En måte man kan lett vise hvilke oppgraderinger man skal ha er å bruke tall. Måten man viser dette på er å ha 3 tall som representerer hver sti og hvor mange ganger man skal oppgradere hver sti. Eks: "0 4 2" for 0 ganger på toppen, 4 ganger i midten og 2 ganger på bunn. Om du glemmer hvor mange ganger du har oppgrader hver sti, kan du bare se på de grønne klossene ved siden av oppgraderingene på hver sti.

I vårt tilefelle skal vi oppgradere trollmannen til 0 3 2. Altså 0 på topp, 3 i midten og 2 på bunn. Då får vi en kul flamme-trollmann! Det er opp til deg hvilken av stiene du oppgraderer først.

##### Så nå er det egentlig opp til deg å oppgradere trollmannen til det nivået. Bare fortsett helt til du får nok penger til å oppgradere!

## 🏁Winner Winner, Chicken Dinner!
Nå skal du ha klart å oppgradere trollmannen til 0 3 2. Da skal han være litt rød og kul.

Nå er du egentlig ferdig med alt som skal gjøres. Nå er det egentlig bare å slappe av å se deg selv vinne.

Men det er sikkert litt slitsomt å trykke start hver gang. For å gjøre det automatisk kan du trykke på tannhjulet oppe i venstre og skru på "automatisk start" for at den fortsetter rundene for deg.

#### Lykke til videre på din Bloons reise!🍀











